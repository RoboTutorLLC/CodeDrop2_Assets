Storydata 17

Hii ni hadithi ya Mlinzi na chekechea yake ya wanyama mayatima.
Agosti ulikuwa mwezi wenye shughuli nyingi sana kwa Mlinzi na wasaidizi wake katika chekechea.
Aliyefika kwanza alikuwa Mkite wa umri wa mwaka mmoja.
Alikuwa amebebwa katika lori la kijani kibichi.
Mlinzi na wasaidizi wake walimwonea Mkite huruma sana.
Alikuwa amekonda na mwenye huzuni.
Lakini muda mfupi baadaye, Mkite alikuwa mwenye afya.
Alianza kucheza na wanyama wengine katika chekechea.
Siku nyingine katika mwezi huo wa Agosti, helikopta ilitua mbele ya chekechea.
Mlinzi na wasaidizi wake waliharakisha kwenda nje.
Ndani ya helikopta, mtoto wa ndovu alifungwa katika blanketi kubwa.
Ni Ndiwa aliyekuwa katika blanketi.
Alikuwa na umri wa siku tano.
Mlinzi alimlisha Ndiwa kutumia chupa.
Yatima wa tatu mwezi huo alikuwa Malea.
Alifikishwa katika chekechea kwa kubebwa kwenye trekta nyekundu.
Alikuwa na umri wa miezi sita.
Malea alikuwa kifaru.
Alikuwa rafiki wa karibu wa Enkare ambaye alikuwa nyati mtoto.
Walienda pamoja kila mahali.
Usiku mmoja, kila mmoja aliamshwa na kufika kwa Ambia.
Ambia alikuwa na umri wa miezi mitano.
Alihisi njaa na uchovu baada ya safari ndefu.
Kwa sababu ya shingo lake refu, Mlinzi aliishikia chupa juu ili kumlisha.
Mapacha Abei na Moit walifika katikati ya mwezi Agosti.
Walikuwa wamezaliwa saa chache tu.
Walikuwa wagonjwa sana.
Kila mmoja alihuzunika wakati Abei aliaga dunia wiki moja baada ya kufika pale chekechea.
Lakini Mlinzi na wasaidizi wake walimwokoa Moit.
Mayatima wa mwisho kufika mwezi huo wa Agosti walikuwa Kopi, Kepi na Keji.
Hawa wanasimba walikuwa na umri wa wiki mbili.
Walihisi kiu sana walipofika.
Mlinzi na wasaidizi wake waliwapenda wanyama wote hata wale watukutu.
Mtukutu zaidi alikuwa Lobolia.
Lobolia alizoea kuficha miwani ya Mlinzi.
Watu wote hapo chekechea wanafanya bidii kuwatunza wanyama hawa watoto.
Wanatumai kwamba siku moja mayatima hao wataweza kujitegemea wenyewe siku moja.
Halafu wataweza kurudi porini.
Wana umri gani na ni wangapi?
Soma tena hadithi kisha ujibu maswali haya.
.
Ni wanyama wangapi walifika katika chekechea mwezi Agosti?
.
Nani alifika kwanza?
.
Mnyama huyu alikuwa na umri gani?
.
Nani alifika mwisho?
Wanyama hao walikuwa na umri gani?
.
Ni wanyama gani waliofika mwezi Agosti waliokuwa na umri wa chini zaidi?
.
Walikuwa na umri gani?
.
Ni mnyama yupi aliyefika mwezi Agosti aliyekuwa mzee kwa wote?

