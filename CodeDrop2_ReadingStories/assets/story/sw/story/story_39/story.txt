storydata 44

Hujambo!
Jina langu ni Nanu.
Ninasubiri teksi na mamangu.
Tunaenda nyumbani.
Hapa nimesimama kwenye mstari.
Mamangu ananiimbia wimbo.
"Njoo Bwana Teksi kwani huoni!
Twasubiri, Nanu na mimi!"
Mwanamke aliye karibu nami anawapeleka kuku nyumbani.
Watataga mayai ili ale.
Wanaume hawa wanarudi kutoka kazi.
Wanatabasamu.
Nawasikia wakiimba, "Nanu mdogo, usiwe na wasiwasi.
Teksi yaja kwa haraka."
Mwanamke anapita akitembea.
Yuko nadhifu sana.
Viatu vyake si vizuri kweli?
Vinaenda "click, click, click...
click, click, click.."
anapotembea.
Mwanamme huyo anauza vinywaji baridi.
Napenda vinywaji baridi.
Ni baridi na vitamu sana.
Je, unavipenda?
Hebu!
Kuna wanawake wanapeleka chakula chao cha jioni nyumbani vichwani mwao.
Je, si werevu?
Mwanamke huyo anasukwa nywele zake.
Ataenda nje na marafiki zake leo usiku.
Nimechoka sasa.
Mamangu ananiweka mgongoni kwake nikapumzike.
Anaimba, "Tafadhali Bwana Teksi, usichelewe, Gogo anasubiri kwenye lango kuu."
Kuna rafiki yangu Tumi.
Yeye pia anapumzika.
Tutakuwa nyumbani hivi karibuni.
Hapo juu ndege wanaruka kwenda nyumbani.
Lazima wafike nyumbani kabla giza kuingia.
Mwanamke huyu ana vipuli maridadi.
Nadhani alivinunua mjini leo.
Nikiwa mkubwa, nitanunua vipuli vingi vyangu na vya mamangu.
Mamangu anaanza kuchoka sasa.
Namwimbia wimbo, "Tafadhali Bwana Teksi, unakuja, tunasubiri, mimi na mamangu."
Ngoja!
Ninasikia teksi!
Hivi hapa inakuja!!!
Hii ni teksi yetu kubwa nyekundu.
Imekuja kunipeleka mimi na mamangu nyumbani.
Nimefurahi sana!
Kwaheri!!!