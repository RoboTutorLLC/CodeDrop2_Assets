Storydata 21

Ilikuwa siku yenye joto katika msitu.
Siafu Mdogo hakuwa na maji kwa siku nyingi.
"Nahitaji tone la maji, hata kama linatoka kwenye jani."
Lakini hata umande ulikuwa umekauka.
"Nisipokunywa maji, nitakufa," Siafu Mdogo alilia.
"Lazima niende kwenye mto ambao nilisikia juu yake."
"Mto utakufagilia mbali," panya mmoja mwenye hekima alimwonya.
Lakini Siafu Mdogo alikuwa na kiu sana.
"Nitakufa ikiwa sitakunywa maji yoyote."
Siafu Mdogo alienda kuutafuta mto...
Kupita kwenye nyasi zilizokauka na kwenye matawi yaliyokauka...
hadi aliposikia mawimbi ya mto yakinguruma.
Siafu Mdogo alikunywa maji baridi.
Alifurahia sana kiasi cha kwamba hakuona wimbi kubwa likija.
Siafu alijaribu kushika nyasi kavu zilizompita zikielea.
Lakini alifagiliwa mbali kwa maji.
"Mtu anisaidie.
Nisaidie tafadhali."
"Haraka, panda juu," Njiwa Mweupe alisema, huku akiwa amemnyoshea tawi kwenye mdomo wake.
"Sitaondoka kabla kutoa shukurani zangu kwa Njiwa.
Nitasubiri hadi atakapokuja kunywa maji."
Siku moja aliposubiri, wavulana wawili walikuja mtoni wakiwa na mitego yao.
"Kuna Njiwa mmoja mweupe ambaye huja hapa kunywa maji," mvulana mmoja alisema.
"Tutamla kwa chakula cha jioni."
"Sitawacha wavulana hao wamuue Njiwa.
Lakini mimi ni mdogo sana, nitafanyaje?"
Wakati huo huo Njiwa Mweupe aliruka chini kutoka mtini kunywa maji.
Siafu Mdogo alikuwa na wazo.
Aliurukia mguu wa mvulana mmoja na kuuuma kwa nguvu zake zote.
Mvulana huyo aliruka.
"Uuui!"
alilia.
Njiwa Mweupe alishituliwa na kuondoka kwenda.
Hivyo ndivyo Siafu Mdogo alimshukuru Njiwa Mweupe kwa kumwokoa.




