storydata 56

Mama alikuwa anamalizia kuweka nguo zake katika begi ndogo.
Alipokuwa akipita mlangoni, alinikumbatia na kusema, "Kwa heri kwa sasa."
"Unaenda wapi, mama?"
nilimwuliza huku nikimwangalia.
Nilianza kulia nikitaka kumfuata.
Lakini, baba alinibeba juu begani kwake.
Baba alisema, "Mamako anaenda hospitalini kujifungua mtoto."
Niliposikia "mtoto", niliacha kulia na kumwangalia baba.
"Kwa nini anaenda kumpata mtoto hospitalini?", nilimuuliza.
Baba alinikalisha juu ya kiti kidogo na kusema, "Nitakueleza kwa nini anaenda kumpata mtoto hospitalini."
Nilisikiliza kwa makini aliponielezea ingawa sikuelewa kwa nini hakumpata mtoto akiwa nyumbani.
Alipomaliza kunielezea, nilimuuliza, "Je, ataendelea kunipenda hata baada ya kurudi na mtoto mwingine?"
Babangu alinibeba na kuniambia, "Tutakupenda wakati wote."
"Ninaweza kumwandikia barua akiwa huko?"
nilimuuliza baba.
Jioni hiyo, nilianza kumtungia mama barua.
Nilirarua karatasi kutoka daftari langu na kuanza kuandika...
"Mama, mama, baba alisema kwamba umeenda kumleta mtoto mwingine...


Tafadhali, harakisha urudi nyumbani...

Ningependa umlete mtoto msichana, ili niweze kucheza naye akiwa mkubwa...

Unaweza kuleta wawili ili mmoja awe wangu...

Ninakusubiri hapa nje ya nyumba yetu."
Niliikunja barua yangu ili baba ampelekee mama.
Nilipoamka asubuhi yake, barua haikuwapo.

