storydata 48

Sakima aliishi na wazazi wake na dada yake wa miaka minne.
Waliishi katika shamba la mtu tajiri.
Nyumba yao ya nyasi ilikuwa mwisho wa safu ya miti iliyopendeza.
Sakima alipokuwa na umri wa miaka mitatu, aliugua na kupoteza uwezo wa kuona.
Lakini Sakima alikuwa mvulana mwenye talanta.
Sakima alitenda mambo mengi ambayo wavulana wengine wa umri wake hawakuweza kufanya.
Kwa mfano, aliweza kuketi na watu wazima na kujadili mambo muhimu.
Wazazi wa Sakima walifanya kazi katika nyumba ya yule tajiri.
Waliondoka nyumbani asubuhi na mapema na kurudi jioni.
Sakima aliachwa na dada yake mdogo.
Sakima alipenda kuimba sana nyimbo.
Siku moja mamake alimuuliza, "Sakima, unajifunza nyimbo hizi kutoka wapi?"
Sakima alijibu, "Zinakuja tu, mama.
Nazisikia kichwani mwangu kisha naziimba."
Sakima alipenda kumwimbia dadake mdogo, hasa alipohisi njaa.
Dadake alimsikiliza akiimba wimbo alioupenda zaidi.
Naye alicheza kufuatia ule wimbo wa kutuliza.

repeat

"Unaweza kuimba tena na tena, Sakima," dada yake angemwomba.
Sakima angekubali na kuimba mara nyingine.
Jioni moja, wazazi wake waliporudi nyumbani, walikuwa kimya sana.
Sakima alijua kwamba lazima kulikuwa na jambo mbaya.
"Kuna shida gani, mama, baba?"
Sakima aliuliza.
Sakima aligundua kwamba mwana wa yule tajiri alikuwa amepotea.
Yule tajiri alikuwa amehuzunika na kuwa na upweke mkubwa.
"Naweza kumwimbia.
Labda atafurahi tena," Sakima aliwaambia wazazi wake.
Lakini wazazi wake walidharau wazo lake.
"Yeye ni tajiri.
Wewe ni mvulana asiyeona.
Unadhani wimbo wako utamsaidia?"
Hata hivyo, Sakima hakukata tamaa.
Na dada yake mdogo vile vile alimpa moyo.
Alisema, "Nyimbo za Sakima hunituliza mimi nikiwa na njaa.
Zitamtuliza tajiri vile vile."
Siku iliyofuata, Sakima alimuuliza dada yake amwelekeze hadi kwenye nyumba ya yule tajiri.
Alisimama chini ya dirisha moja na kuanza kuimba wimbo wake alioupenda.
Pole pole, kichwa cha yule tajiri kilianza kuonekana kwenye dirisha.
Wafanyi kazi wote waliacha kufanya kazi walizokuwa wakifanya.
Walisikiliza wimbo mtamu wa Sakima.
Hata hivyo, mwanamme mmoja alisema, "Hakuna aliyefaulu kumtuliza bwana.
Je, huyu mvulana asiyeona ataweza kumtuliza?"
Sakima alikamilisha kuimba wimbo wake akaanza kuondoka.
Lakini yule tajiri alitoka nje kwa haraka na kusema, "Tafadhali, imba tena."
Wakati huo huo, watu wawili walikuja wakiwa wamembeba mtu kwenye machela.
Walimkuta mwana wa tajiri akiwa amechapwa na kuachwa kando ya barabara.
Yule tajiri alifurahi sana alipomwona mwana wake tena.
Alimzawadi Sakima kwa kumliwaza.
Aliwapeleka mwanawe na Sakima hospitali ili Sakima aweze kusaidiwa kuona tena.