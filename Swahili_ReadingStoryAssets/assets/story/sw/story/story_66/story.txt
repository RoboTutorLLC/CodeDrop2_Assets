storydata 73

Nilipokuwa na umri wa miaka mitano, mjombangu alinipa zawadi ya ajabu sana.
Zawadi ilikuwa ya mbwa mdogo wa wiki tatu!
Siku mjomba aliniletea mbwa huyo, nilifurahi sana.
Nilijua nimempata rafiki.
Baada ya kumweka chini, mjomba alinigeukia na kuuliza, "Utampa jina gani?"
Nilimwangalia mbwa wangu kisha nikasema, "Coco."
Mjombangu alishangaa sana.
Aliniuliza, "mbona unamwita Coco?"
Nilisema, "Kwa sababu anafanana kama koko."
Nilimwuliza mjomba iwapo Coco alizaliwa peke yake.
Mjomba alisema kwamba alikuwa na ndugu yake aliyemfanana kabisa.
Nilienda kumuona ndugu yake Coco.
Coco alipomwona nduguye, alichangamka sana.
Wawili hao waliweka vichwa vyao pamoja kana kwamba wanaongea.
Nilimuuliza mjombangu kama ningewaweka Coco na nduguye.
Mjomba alibaki kimya kidogo kisha akasema, "Ni sawa wewe kuwaweka wote wawili."
Hata hivyo, alisema, "Lakini lazima uwalinde vizuri."
Kwa hivyo kila jioni, nilicheza nao na kuwapeleka mazoezi.
Miezi michache baadaye, Coco na nduguye walikuwa wamekuwa wakubwa.
Walikuwa wenye nguvu na wenye afya.
Nami singeweza kuwachunga peke yangu tena.
Kwa hivyo nilimuuliza mjombangu kumrudisha nduguye Coco kwake.
Lakini Coco alipoachwa peke yake, alihuzunika mno.
Ilionekana kana kwamba aliniuliza, "Kwa nini ulifanya hivyo?"
Coco alikoma kucheza.
Wakati mwingine alikataa kwenda nami matembezini.
Alipendelea tu kulala nje ya nyumba yetu.
Wakati mwingine Coco alikula chakula kidogo sana.
Nilikuwa na wasiwasi.
Nilijiuliza vipi ningeweza kumsaidia Coco?
Halafu siku moja mjombangu alikuja kututembelea.
Niliposikia sauti yake, niliharakisha kutoka nje ya nyumba.
Kabla ya kumwona, nilisikia mbwa wakibweka...
Mbele yangu, Coco na nduguye walikuwa wakicheza nyuma ya jikoni!
Nilifurahi sana hadi sikujua nimkumbatie nani kwanza, Coco au mjombangu.
Nilijua kwamba Coco angerejelea ile hali yake ya kawaida kwa vile nduguye alikuwa amerudi.
Tungeenda kukimbia uwanjani tena!
