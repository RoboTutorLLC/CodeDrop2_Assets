storydata 42

Kijiji cha Kobole kilikuwa kidogo.
Alasiri moja, Kobole alikuwa akiokota matunda.
Alishuhudia tukio lisilokuwa la kawaida.
Aliona mistari ya rangi rangi angani.
Aliangusha matunda chini.
Alikimbia nyumbani kuwaambia wanakijiji.
Aliwapata watu wote wamesimama nje wakiangalia angani.
Kobole alisema, "Ni shuka maridadi inaning'inia kutoka angani."
Neno alisema, "La!
Ni mtu anamwaga rangi tofauti kutoka angani."
Watu wengine walikubaliana na Kobole huku wengine wakimwamini Neno.
Vikundi hivyo viwili vilibishana.
Mwanamme kutoka kijiji cha mbali alitokea na kusema, "Mmekosea nyote."
Watu walipiga mayowe, "Kwa hivyo ni nini?"
Yule mgeni alisema, "Ni upinde.
Kwani hamjawahi kuona upinde?"
"La, u-p-i-n-d-e ni nini?"
waliuliza wote huku wakimwangalia yule mgeni.
Neno aliuliza, "Je, ni wetu?
Tunaweza kuuweka hapa?"
Lakini mwanamme huyu alikuwa tayari ameenda zake.