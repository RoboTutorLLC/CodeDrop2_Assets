Storydata 58

Hapo zamani za kale, Ndovu na Sungura walikuwa marafiki wakubwa sana.
Walikuwa na ngamia, ng'ombe na kondoo wengi.

Walilisha wanyama hao katika bonde la Kingilo.
Wakati mwingine waliwapeleka wanyama milimani ambako kulikuwa na nyasi na maji kwa wingi.
Wanyama walipokula, Sungura na Ndovu walicheza.
Walifurahia sana kucheza mpira wa miguu.
Kila walipocheza, Ndovu aliingiza mabao mengi kuliko Sungura.
Hili lilimkasirisha Sungura mno.
Siku moja Sungura alimuuliza Ndovu, "Nini kinachokuwezesha kuwa mwingizaji goli maarufu?"
Ndovu alijibu kwa haraka, "Miguu yangu minene."
Siku iliyofuata, Sungura alipendekeza wawe na mashindano ya mbio.
Ndovu alikubali na wakaanza mbio.
Sungura alishinda mbio zote.
Ndovu alikasirika kwa sababu hakuwahi kushindwa.
Kwa hivyo alimuuliza Sungura, "Nini kinachokuwezesha kuwa mkimbiaji maarufu?"
Sungura alijibu, "Miguu yangu myembamba."
Bila kuwaza zaidi, Ndovu aliuliza kile angelifanya ili miguu yake iwe myembamba.
Sungura alisema, "Ni rahisi, nitakuonyesha.
Tafuta kuni na ukoke moto."
Ndovu alikusanya kuni na kukoka moto mkubwa.
Sungura alisema, "Sasa iweke miguu yako motoni."
Ndovu alisimama ndani ya moto.
Alipiga kelele, "Nateketea!
Nateketea!"
Sungura alifurahi.

Alimhimiza Ndovu aendelee hivyo hivyo maanake hivyo tu ndivyo miguu yake ingelikuwa myembamba.
Miguu ya Ndovu ilijeruhiwa vibaya, kwa hivyo aliondoka motoni.
Hangeweza kusimama kwa hivyo alilala chini.
Ndovu aliketi kwa siku nyingi kabla kuweza kusimama kwa miguu yake.
Hatimaye, aliweza kuchechemea na kwenda nyumbani kwa familia yake.
Sungura na Ndovu si marafiki tena.